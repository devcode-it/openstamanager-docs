# Domande comuni

#### Dove posso trovare moduli aggiuntivi per OpenSTAManager?

I moduli per OpenSTAManager sono disponibili nella sezione **Moduli a pagamento**. Se non trovi quello che stavi cercandoci contattaci, alcuni moduli da poco sviluppati non sono ancora sul sito, potremmo avere già quello che fa per te!

#### Avete pensato ad una implementazione del calendario per utenti con una specie di CalDav?

E’ in fase di sviluppo un modulo che permette l’esportazione del calendario di OSM su smartphone Android oppure su Outlook ma non è ancora prevista una bidirezionalità.

#### E’ possibile impostare una maschera per i documenti \(ddt, fatture, interventi, ordini,…\) del tipo numero/anno \(es. 1203/2014\)?

E’ possibile utilizzare le maschere in formato numero/anno con il numero secondario dei documenti: basta intervenire nella schermata delle impostazioni riportato per esempio il valore “\#/2014”. Così facendo “\#” sarà valorizzato con un numero sequenziale e 2014 invece rimarrà fisso.

#### E’ presente la prima nota?

Sì, la prima nota è presente. C’è una prima nota “assistita” nel caso di incasso di una fattura: dalla scheda fattura è possibile premere “Aggiungi prima nota”, la schermata proporrà 2 conti predefiniti per l’incasso, dando la possibilità di confermare solamente il movimento. E’ possibile inserire la prima nota di qualsiasi altro movimento. Tutti i movimenti verranno riepilogati nel Piano dei conti.

#### OpenSTAManager può essere utilizzato per gestire la fatturazione elettronica?

Assolutamente sì, per maggiori informazioni vi rimandiamo alla pagina dedicata [Fatturazione elettronica](fatturazione-elettronica/).

#### Ho cancellato alcuni widget, come posso ripristinarli?

Dalla schermata “Aggiornamenti” è possibile riattivare i widget cliccando sull’icona dell’ingranaggio.

#### Dove inserisco i dati della mia azienda, cioè l’anagrafica principale?

Per inserire i dati dell’azienda devi creare un’anagrafica di tipo “Azienda” .

#### Quali servizi di hosting posso utilizzare con OpenSTAManager?

OpenSTAManager è stato testato con successo con vari servizi di hosting, come Aruba.it, Altervista, Tophost, Netsons ed altri.

#### Si possono impostare dei promemoria per attività periodiche?

Sì, ed è possibile farlo quando ci sono dei contratti attivi, dal plugin “Interventi da pianificare”. Verrà impostata una data entro cui svolgere l’attività ed una descrizione. Queste attività appariranno nel calendario come promemoria e saranno pianificabili direttamente da dashboard.

#### Come funzionano gli ordini di servizio?

Gli ordini di servizio sono delle attività periodiche che si possono pianificare per vederle poi come promemoria nella dashboard su “Ordini di servizio da impostare” e divisi per mese. Una volta richiamati creano un intervento con un elenco di attività da spuntare \(se svolte\) e sono da collegare ad uno o più impianti, quindi indicano attività da svolgere presso determinati impianti.

