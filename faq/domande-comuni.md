# Domande comuni

## Perchè open source?

Perchè crediamo nel metodo di condivisione del software per poterlo studiare, replicare, modificare e redistribuire senza vincoli. Questo introduce anche un concetto di trasparenza nell'uso dei TUOI dati. I tuoi dati rimarranno sempre tuoi e non li analizziamo per fare studi di mercato o proporti pubblicità mirata.

OpenSTAManager è un gestionale libero e trasparente. Devcode è l'azienda che ne ha preso in carico il proseguimento dopo la sua ideazione e che continua a investire per svilupparlo e fornire servizi professionali alle aziende che decidono di utilizzarlo in modo continuativo.

## Dove posso trovare moduli aggiuntivi per OpenSTAManager?

I moduli per OpenSTAManager sono disponibili nella sezione **Moduli a pagamento**. Se non trovi quello che stavi cercando contattaci, alcuni moduli da poco sviluppati non sono ancora sul sito, potremmo avere già quello che fa per te!

## Posso vedere le attività di OpenSTAManager sul mio cellulare?

E' possibile[ importare le attività in un nuovo calendario](../esempi/calendario-su-telefono.md) di Android o iOs, oppure per chi acquista OSM Business tramite la nostra app dedicata.

## Posso numerare i documenti secondo un mio formato, esempio 2022/0001, ecc.?

Dal modulo Strumenti/Impostazioni è possibile cambiato il formato della numerazione di tutti i documenti e le attività. Volendo ad esempio impostare questo formato ai contratti, si dovrà andare in Strumenti/Impostazioni/Contratti/Formato codice contratti, e modificare il valore in 2022/####.

## Posso gestire la contabilità?

E' possibile avere uno scadenzario delle fatture emesse e ricevute, un piano dei conti completo con apertura bilancio di inizio anno, stampe contabili come ad esempio stampa registro IVA, stampa liquidazione IVA, stampa bilancio, ecc.

Queste stampe possono essere utilizzate come stampe di controllo da sottoporre al commercialista, ma il loro utilizzo diretto ai fini fiscali è sconsigliato in quanto OpenSTAManager non fornisce supporto fiscale.

## OpenSTAManager può essere utilizzato per gestire la fatturazione elettronica?

Assolutamente sì, per maggiori informazioni vi rimandiamo alla pagina dedicata [Fatturazione elettronica](../modules/vendite/fatturedivendita/plugin-1/fatturazione-elettronica.md).

## Ho cancellato alcuni widget, come posso ripristinarli?

Dalla schermata “Aggiornamenti” è possibile selezionare i widget da attivare e disattivare cliccando sull’icona dell’ingranaggio.

## Dove inserisco i dati della mia azienda, cioè l’anagrafica principale?

Per inserire i dati dell’azienda devi creare un’anagrafica di tipo “Azienda” .

## Quali servizi di hosting posso utilizzare con OpenSTAManager?

OpenSTAManager è stato testato con successo con vari servizi di hosting, come Aruba.it, Altervista, Tophost, Netsons ed altri.

## Si possono impostare dei promemoria per attività periodiche?

E' possibile impostare dei promemoria quando sono presenti dei contratti attivi dal plugin “Interventi da pianificare”. Verrà impostata una data entro cui svolgere l’attività ed una descrizione. Queste attività appariranno nel calendario come promemoria e saranno pianificabili direttamente da dashboard.

