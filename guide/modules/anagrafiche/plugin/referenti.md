---
title: Plugin Referenti
---

# Referenti

Il plugin **Referenti** è una componente del modulo **Anagrafiche** dedicata alla completa gestione degli eventuali referenti relativi alle anagrafiche registrate all'interno di OpenSTAManager.

Può essere sfruttato per creare una rubrica di contatti per l'anagrafica e indicare una specifica persona rilevante per eventuali **Attività**, **Contratti** e **Preventivi**.

## Navigazione

Il plugin è raggiungibile, all'interno dell'area di modifica di un _record_ del modulo **Anagrafiche**, attraverso il menu dedicato nella sezione alta a destra della schermata, sotto la dicitura **Referenti**.

![Screenshot navigazione referenti](../../../../.gitbook/assets/referenti.PNG)

## Caratteristiche

La schermata principale del plugin è strutturata secondo la tabella generale predefinita, presentando inoltre la possibilità di creare e modificare gli elementi attraverso strutture grafiche che si sovrappongono agli altri contenuti \(_modal_\).

### Creazione

La creazione di nuovi elementi segue il funzionamento standard del gestionale, necessitando il click sul pulsante apposito all'interno dell'intestazione del plugin.

![Aggiungere un referente](../../../../.gitbook/assets/aggiungerereferenti.PNG)

Viene quindi reso possibile compilare tutte le informazioni di base relative al nuovo referente da registrare:

* Nominativo
* Mansione
* Telefono
* Indirizzo email
* Sede \(per maggiori informazioni, visitare la documentazione del plugin [**Sedi**](sedi.md)\)

![Screenshot creazione referenti](../../../../.gitbook/assets/aggiungireferenti.PNG)

### Modifica

La schermata di modifica risulta identica a quella di creazione, permettendo in aggiunta l'eventuale eliminazione del referente dal sistema.

![Screenshot modifica referenti](../../../../.gitbook/assets/modifica-referenti.PNG)



